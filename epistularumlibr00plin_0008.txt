1v PRAEFA'rm

Et sane, si quis in emendando Plinio Minore operam
insumit, ei ex iniquissima codicum nostrorum condicione
haud exiguae nascuntur difficultates. Attamen eiecta, quod
aequum fuerat, quisquiliarum varia farragine permultis
locis uberiorem Adparatum Criticum atque ipsa videlicet
Secundi verba emendatiora quam priores editores proposuisse
spero. In quo quid mea, quid ceterorum cuiusque cura
factum esset, diligenter ubique notavi, cum superiore anno
in Italia commoratus aliquot codices rursum contulissem
vel saltem eiusmodi locis inspexissem, quibus de Keili alio·
rumve censura dubitabam. Ipsius huius negotii adiutorem
optimum habebam Stanglium collegam wirzeburgensem, qui
mibi obvia qua est liberalitate e scriniis suis et collationes
codicum RFM iam dudum descriptas et coniecturas quas·
dam notasque adhuc ineditas ¹) in meum usum concesserat.
Tunc demum perpensis denuo interpretum editorumque
commentis iudiciisque, ubi aperte falsa sunt, quae in
codicibus inveniuntur, vel aliorum vel meas recepi emen-
dationes, ita tamen, ut, si res postulare videbatur, strictim
referrem, quid ad Plini verba recte sananda usui esse
posset. Eodem consilio ductus e magno reliquarum coniec-
turarum numero delegi eas, quae dignae essent comme-
moratione, neque illud neglexi, ut, quoad salva huius
libelli ratione fieri posset, aliorum scriptorum vel poetarum
verba, quae apud Plinium orationi passim intexta leguntur,
unde deprompta essent, breviter indicarem. Neque in
verborum distinctione, cum summa mihi lex esset senten-
tiarum perspicuitas, nimio plus factitasse videor. Postremo
more vulgato librariorum emblemata uncis quadratis rese-
cui, recentium complementa literis inclinatis describenda,
eos locos, quibus codicum errores meo periculo sanari
posse cognoveram, asterisco significandos curavi.

 

1) ad huius editionis pp. 53, 83 59, ιο, 91,14; 103,10; 108, 303
119, 233 180, 27; 182, ὃς, 191, 243 238, 6 (vigescunt?); 258,1⁷;
270, ὃς 302, 17; 322, 193 356, 24 (contumaciam ,ῆς 383, 20
(nostris <non visa> ante).

