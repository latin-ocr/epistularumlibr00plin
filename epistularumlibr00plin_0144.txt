37

38

39

40

41

42

128 G. PLINI

lapide suscipitur, gracili marmore continetur atque
ita occulte temperatur, ut impleat nec redundet. Gusta-
torium graviorque cena margini imponitur, levior navi-
cularum et avium figuris innatans circumit. Contra
fons egerit aquam et recipit3 nam expulsa in altum ε
in se cadit iunctisque hiatibus et absorbetur et tollitur.
E regione stibadii adversum cubiculum tantum sti-
badio reddit ornatus, quantum accipit ab illo. Mar-
more splendet, valvis in viridia prominet et exit, alia
viridia superioribus inferioribusque fenestris suspicit ιι
despicitque. Mox zothecula refugit quasi in cubi-
culum idem atque aliud. Lectus hic et undique fenes-
trae, et tamen lumen obscurum umbra premente. Nam
laetissima vitis per omne tectum in culmen nititur et
ascendit. Non secus ibi quam in nemore iaceas, im· ιι
brem tantum tamquam in nemore non sentias. Hic
quoque fons nascitur simulque subducitur. Sunt locis
pluribus disposita sedilia e marmore, quae ambu-
latione fessos ut cubiculum ipsum iuvant. Fonticuli
sedilibus adiacent; per totum hippodromum inducti ιε
fistulis strepunt rivi et, qua manus duxit, secuntur:
his nunc illa viridia, nunc haec, interdum simul omnia
lavantur.

Vitassem iam dudum, ne viderer argutior, nisi
proposuissem¹omnes angulos tecum epistula circumire. ει
Neque enim verebar, ne laboriosum esset legenti tibi,
quod visenti non fuisset, praesertim cum interquiescere,
si liberet, depositaque epistula quasi residere saepius
posses. Praeterea indulsi amori meo3 amo enim, quae
maxima ex parte ipse inchoavi aut inchoata percolui. a«
In summa (cur enim non aperiam tibi vel iudicium
meum vel errorem‘P) primum ego officium scriptoris
existimo, ut titulum suum legat atque identidem inter-
roget se, quid coeperit scribere, sciatque, si materiae

 

10 suscipit M F D, K. Ι. 14 v. Hofacker p. 54. 23 iuvan—
tur Fa, laetantur p, sed cf. VII 9, 11 fontes prata lavant.

