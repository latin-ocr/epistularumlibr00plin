244 C. PLINI

quod post intercapedinem temporis et frigidum et
acerbum est. Rationes quasi absente me negleguntur.

3 Interdum tamen equum conscendo et patrem familiae
hactenus ago, quod aliquam partem praediorum, sed
pro gestatione percurro. Tu consuetudinem serva no· 5
bisque sic rusticis urbana acta perscribe. Vale.

XVI.
C. PLINIUS MAMILIANO SUO S.

1 Summam te voluptatem percepisse ex isto copio-
sissimo genere venandi non miror, cum historicorum ιο
more scribas numerum iniri non potuisse. Nobis
venari nec vacat nec libet, non vacat, quia vindemiae

2 in manibus ,· non libet, quia exiguae. Devehimus
tamen pro novo musto novos versiculos tibique iucun-
dissime exigenti, ut primum videbuntur defervisse, mit· 15
temus. Vale.

XVII.
C. PLINIUS GENITORI SUO S.

1 Recepi litteras tuas, quibus quereris taedio tibi
fuisse quamvis lautissimam cenam, quia scurrae, cin· ευ.
2 aedi, moriones mensis inerrabant. Vis tu remittere
aliquid ex rugis? Equidem nihil tale habeo , habentes
tamen fero. Cur ergo non habeo? Quia nequaquam
me ut inexpectatum festivumve delectat, si quid molle
a cinaedo, petulans a scurra, stultum a morione pro· 25-
3 fertur. Non rationem, sed stomachum tibi narro. At-
que adeo quam multos putas esse, quos. ea, quibus ego
et tu capimur et ducimur, partim ut inepta, partim -ut
molestissima offendant! Quam multi, cum lector aut Ι
lyristes aut comoedus inductus est, calceos poscunt ³⁰
aut non minore cum taedio recubant, quam tu ista
4 (sic enim appellas) prodigia perpessus es! Demus igi-

9 copiosissimo om. B. 13 devehemus a.

